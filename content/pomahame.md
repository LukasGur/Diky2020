---
title: Komu pomáháme?
---
## Senioři
Senioři kvůli uzavření domovů trpí samotou a odloučením, které mají negativní dopad na jejich fyzické zdraví i psychiku. Odloučení od blízkých může mít na seniory stejně vážné důsledky jako možná nákaza nemocí COVID-19, absence sociálního kontaktu totiž zvyšuje riziko úmrtnosti až o polovinu. Nadace Krása pomoci už 12 let pomáhá seniorům, aby mohli žít důstojný život. S vaší pomocí dokážeme ulehčit babičkám a dědečkům situaci, do které se nyní dostávají doma i v ústavních zařízeních.

## Samoživitelé
Pro rodiče samoživitele je letošní rok obzvláště náročný. Až pětina samoživitelů v důsledku koronavirové krize přišla o zaměstnání, jedna třetina jich má po krizi měsíční příjem nepřesahující 10 tisíc korun, polovina se zadlužila a půjčky pravidelně splácet je schopná pouhá pětina z nich. Rodiny samoživitelů se tak ocitají v existenčních problémech, kdy jim scházejí peníze na základní náklady, jako např. nájemné či potraviny. Právě proto jsme se rozhodli neúplné rodiny podpořit a vstup do nového roku jim s vaší pomocí usnadnit. Na spravedlivé rozdělení výtěžku z této sbírky bude dohlížet Klub svobodných matek, který samoživitelům dlouhodobě poskytuje finanční i materiální pomoc.

**Děkujeme!**
